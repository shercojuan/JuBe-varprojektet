# JuBe-v
arprojektet
Min loggbok över vårprojektet i Webbutveckling 1

Vecka 9

Idag startade vårprojektet upp och vi blev indelade i grupper. Under de tre första veckorna är vi i planeringsfasen vilket innebär att vi gör saker som att tillverka en moodboard, göra en sitemap, välja färger och göra en wireframe.

Mina huvudsakliga uppgifter var under lektionen att ta fram ett färgschema och skapa en Bootstrap build. Vi bollade olika färger och färgkombinationer tills vi kom fram till två färger vi var nöjda med, då valde vi ut ljusa och mörka nyanser av dessa och även "vita" och "svarta" nyanser som jag la in i Bootsrap builder.

Vecka 10

Under dagens lektion tillverkade jag vår moodboard. Då jag anser att det är mer komplicerat och innebär mindre frihet att tillverka en fysisk moodboard valde jag att göra vår moodboard med hjälp av ett digitalt verktyg. Då det var ett tag sedan jag gjorde en moodboard sist var jag inte helt färsk på vad som bör ingå i en moodboard och vad den bör förmedla. Till en början inkorporerade moodboarden därför i princip endast de färger vår sida skulle innehålla och alltså inget tydligt budskap eller känsla. Efter att ha mottagit feedback från lärare tog jag bort det mesta moodboarden innehöll och bytte riktning. Då fick jag till ett utkast jag var ganska nöjd med, som jag sedan med hjälp av ytterligare feedback förbättrade ytterligare till den punkt där vi var nöjda med vad den förmedlade.

Vecka 11

Denna veckan var jag hemma och sjuk. Jag kollade med mina gruppmedlemmar om de hade någon uppgift åt mig men då vi kände oss i fas och klara med det mesta sa de att jag ej behövde bidra med något.

Vecka 12

Lektionen var kapad i hälften denna vecka då vi hade yrkesinformation på morgonen. Tyvärr hade jag precis fått en lånedator som tycktes vara 20 år gammal och spenderade hela lektionen på att försöka logga in mig. Därmed satt jag och kollade när Kevin gjorde vår logotyp och försökte hjälpa till bäst jag kunde. Logotypen blev väldigt bra, den använder våra färger och är konstruerad som ett förstoringsglas med en karta i linsen och en pin. Tanken är att den ska förmedla tanken med vår tjänst, en tag med tillhörande app som med hjälp av gps spårar valfritt objekt.

Vecka 15

